created: 20240112142715936
modified: 20240113125652861
tags: 庄子解
title: 0292庄子解卷二十八·杂篇
type: text/vnd.tiddlywiki

<h2 class="secondtitle" id="calibre_pb_0">庄子解卷二十八·杂篇</h2>

  <h3 class="thirdtitle" id="bw1">让王</h3>
  <p class="calibre1"><br class="calibre2"/></p>

  <p class="calibre1">赝编不置释，说见篇首。</p>

  <p class="calibre1"><span class="bold">尧以天下让许由，许由不受。又让于子州支父，子州支父曰：“以我为天子，犹之可也。虽然，我适有幽忧之病，方且治之，未暇治天下也。”夫天下至重也，而不以害其生，又况他物乎！惟无以天下为者，可以托天下也。舜让天下于子州支伯，子州支伯曰：“予适有幽忧之病，方且治之，未暇治天下也。”故天下大器也，而不以易生，此有道者之所以异乎俗者也。舜以天下让善卷，善卷曰：“余立于宇宙之中，冬日衣皮毛，夏日衣葛</span>[img class="s-pic"[$:/02710.jpeg]]<span class="bold">；春耕种，形足以劳动；秋收敛，身足以休食；日出而作，日入而息，逍遥于天地之间而心意自得。吾何以天下为哉！悲夫，子之不知余也！”遂不受。于是去而入深山，莫知其处。舜以天下让其友石户之农，石户之农曰：“卷卷乎后之为人，葆力之士也！”以舜之德为未至也，于是夫负妻戴，携子以入于海，终身不反也。</span><span class="kt_">高诱云：“幽忧，幽隐也。卷卷，用力貌。今武陵宜兴有善卷坛。”</span></p>

  <p class="calibre1"><span class="bold">太王</span>[img class="s-pic"[$:/02711.jpeg]]<span class="bold">父居邠，狄人攻之；事之以皮币而不受，事之以犬马而不受，事之以珠玉而不受，狄人之所求者土地也。太王亶父曰：“与人之兄居而杀其弟，与人之父居而杀其子，吾不忍也。子皆勉居矣！为吾臣与为狄人</span><span class="bold">臣奚以异！且吾闻之，不以所用养害所养。”因杖策而去之。民相连而从之，遂成国于岐山之下。夫太王亶父可谓能尊生矣。能尊生者，虽富贵不以养伤身，虽贫贱不以利累形。今世之人居高官尊爵者，皆重失之，见利轻亡其身，岂不惑哉</span>！</p>

  <p class="calibre1"><span class="bold">越人三世弑其君，王子搜患之，逃乎丹穴。而越国无君，求王子搜不得，从之丹穴。王子搜不肯出，越人薰之以艾。乘以王舆。王子搜援绥登车，仰天而呼曰：“君乎君乎！独不可以舍我乎！”王子搜非恶为君也，恶为君之患也。若王子搜者，可谓不以国伤生矣，此固越人之所欲得为君也。</span><span class="kt_">王子搜，《淮南》作翳。《尔雅》：“南戴日为丹穴。”</span></p>

  <p class="calibre1"><span class="bold">韩魏相与争侵地。子华子见昭僖侯，昭僖侯有忧色。子华子曰：“今使天下书铭于君之前，书之言曰：‘左手攫之则右手废，右手攫之则左手废，然而攫之者必有天下’，君能攫之乎？”昭僖侯曰：“寡人不攫也。”子华子曰：“甚善。自是观之，两臂重于天下也，身亦重于两臂。韩之轻于天下亦远矣，今之所争者，其轻于韩又远。君固愁身伤生以忧戚不得也！”昭僖侯曰：“善哉！教寡人者众矣，未尝得闻此言也。”子华子可谓知轻重矣。</span><span class="kt_">子华子，魏人。</span></p>

  <p class="calibre1"><span class="bold">鲁君闻颜阖得道之人也，使人以币先焉。颜阖守陋闾，苴布之衣而自饭牛。鲁君之使者至，颜阖自对之。使者曰：“此颜阖之家与？”颜阖对曰：“此阖之家也。”使者致币，颜阖曰：“恐听者谬而遗使者罪，不若审之。”使者还，反审之，复来求之，则不得已。故若颜阖者，真恶富贵也。故曰，道之真以治身，其绪余以为国家，其土苴</span><span class="kt_">张位音</span>[img class="s-pic"[$:/02712.jpeg]]<span class="kt_">苴，山谷作</span>[img class="s-pic"[$:/02712.jpeg]]<span class="kt_">直。</span>[img class="s-pic"[$:/02712.jpeg]]<span class="kt_">，郎假反。直音鲊。</span><span class="bold">以治天下。繇此观之，帝王之功，圣人之余事也，非所以完身养生也。今世俗之君子，多危身弃生以殉物，岂不悲哉！凡圣人之动作也，必察其所以之与其所以为。今且有人于此，以随侯之珠弹千仞之雀，世必笑之。是何也？则其所用者重而所要者轻也。夫生者，岂特随侯之重哉！</span><span class="kt_">苴，有子麻也。土苴，粪草也。</span></p>

  <p class="calibre1"><span class="bold">子列子穷，容貌有饥色。客有言之于郑子阳者曰：“列御寇，盖有道之士也，居君之国而穷，君无乃为不好士乎？”郑子阳即令官遗之粟。子列子见使者，再拜而辞。使者去，子列子入，其妻望之而拊心曰：“妾闻为有道者之妻子，皆得佚乐，今有饥色。君过而遗先生食，先生不受</span>，<span class="bold">岂</span><span class="bold">不命耶？”子列子笑谓之曰：“君非自知我也，以人之言而遗我粟，至其罪我也又且以人之言，此吾所以不受也。”其卒，民果作难而杀子阳。</span><span class="kt_">子阳，郑相，为人严酷，罪者无赦。舍人折弓，畏子阳怒责，因国人逐瘈狗而杀子阳。</span></p>

  <p class="calibre1"><span class="bold">楚昭王失国，屠羊说</span><span class="kt_">音悦</span><span class="bold">走而从于昭王。昭王反国，将赏从者，及屠羊说，屠羊说曰：“大王失国，说失屠羊；大王反国，说亦反屠羊。臣之爵禄已复矣，又何赏之有！”王曰：“强之！”</span><span class="kt_">强，上声。</span><span class="bold">屠羊说曰：“大王失国，非臣之罪，故不敢伏其诛。大王反国，非臣之功，故不敢当其赏。”王曰：“见之！”屠羊说曰：“楚国之法，必有重赏大功而后得见。今臣之知不足以存国，而勇不足以死寇。吴军入郢，说畏难而避寇，非故随大王也。今大王欲废法毁约而见说，此非臣之所以闻天下也。”王谓司马子綦曰：“屠羊说居处卑贱而陈义甚高，子其为我延之以三旌之位。”屠羊说曰：“夫三旌之位，吾知其贵于屠羊之肆也；万钟之禄，吾知其富于屠羊之利也；然岂可以贪爵禄而使吾君有妄施之名乎！说不敢当，愿复反吾屠羊之肆。”遂不受也。</span></p>

  <p class="calibre1"><span class="bold">原宪居鲁，环堵之室，茨以生草；蓬户不完，桑以为枢，而瓮牖二室，褐以为塞；上漏下湿，匡坐而弦。子贡乘大马，中绀而表素，轩车不容巷，往见原宪。原宪华冠纵履，杖藜而应门。子贡曰：“嘻！先生何病？”原宪应之曰：“宪闻之，无财谓之贫，学而不能行谓之病。今宪，贫也，非病也。”子贡逡巡而有愧色。原宪笑曰：“夫希世而行，比周而友，学以为人，教以为己，仁义之慝，舆马之饰，宪不忍为也。”曾子居卫，缊袍无表，颜色肿哙，手足胼</span><span class="kt_">音骈。</span><span class="bold">胝，</span><span class="kt_">音支。</span><span class="bold">三日不举火，十年不制衣，正冠而缨绝，捉衿而肘见，纳履而踵决，曳纵而歌《商颂》，声满天地，若出金石。天子不得臣，诸侯不得友。故养志者忘形，养形者忘利，致道者忘心矣。孔子谓颜回曰：“回，来！家贫居卑，胡不仕乎？”颜回对曰：“不愿仕。回有郭外之田五十亩，足以给</span>[img class="s-pic"[$:/02713.jpeg]]<span class="bold">粥；郭内之田十亩，足以为丝麻；鼓琴足以自娱，所学夫子之道者足以自乐也。回不愿仕。”孔子愀然变容曰：“善哉回之意！丘闻之：‘知足者不以利自累也，审自得者失之而不惧，行修于内者无位而不怍。’丘诵之久矣，今于回而后见之，是丘之得也。”</span></p>

  <p class="content_1">中山公子牟谓瞻子曰：“身在江海之上，心居乎魏阙之下，奈何？”瞻子曰：“重生。重生则利轻。”中山公子牟曰：“虽知之，未能胜也。”瞻子曰：“不能自胜则从，神无恶乎？不能自胜而强不从者，此之谓重伤。重伤之人，无寿类矣。”魏牟，万乘之公子也，其隐岩穴也，难为于布衣之士；虽未至于道，可谓有其意矣。</p>

  <p class="calibre1"><span class="bold">孔子穷于陈蔡之间，七日不火食，蔾羹不糁，</span><span class="kt_">素感切。</span><span class="bold">颜色甚惫，而弦歌于室。颜回择菜，子路子贡相与言曰：“夫子再逐于鲁，削迹于卫，伐树于宋，穷于商周，围于陈蔡，杀夫子者无罪，藉夫子者无禁，弦歌鼓琴，未尝绝音，君子之无耻也若此乎？”颜回无以应，入告孔子。孔子推琴喟然而叹曰：“由与赐，细人也。召而来，吾语之！”子路子贡入。子路曰：“如此者可谓穷矣！”孔子曰：“是何言也！君子通于道之谓通，穷于道之谓穷。今丘抱仁义之道以遭乱世之患，其何穷之为！故内省而不穷于道，临难而不失其德，天寒既至，霜雪既降，吾是以知松柏之茂也。陈蔡之隘，</span><span class="kt_">音厄。</span><span class="bold">于丘其幸乎！”孔子削然反琴而弦歌。子路扢然执干而舞。子贡曰：“吾不知天之高也，地之下也。”古之得道者，穷亦乐，通亦乐。所乐非穷通也，道德于此，则穷通为寒暑风雨之序矣。故许由娱于颍阳，而共</span><span class="kt_">音恭。</span><span class="bold">伯得乎邱首。</span><span class="kt_">削然或曰萧然。扢然，奋武貌。共伯即共和。邱首，一作共首。</span></p>

  <p class="calibre1"><span class="bold">舜以天下让其友北人无择。北人无择曰：“异哉后之为人也，居于畎亩之中而游尧之门！不若是而已，又欲以其辱行漫我。吾羞见之。”因自投清泠之渊。汤将伐桀，因卞随而谋。卞随曰：“非吾事也。”汤曰：“孰可？”曰：“吾不知也。”汤又因瞀</span><span class="kt_">音务</span><span class="bold">。光而谋。瞀光曰：“非吾事也。”汤曰：“孰可？”曰：“吾不知也。”汤曰：“伊尹何如？”曰：“强力忍垢，吾不知其他也。”汤遂与伊尹谋伐桀，克之，以让卞随。卞随辞曰：“后之伐桀也谋乎我，必以我为贼也；胜桀而让我，必以我为贪也。吾生乎乱世，而无道之人再来漫我以其辱行，吾不忍数闻也。”乃自投椆</span><span class="kt_">一作桐，音桶</span><span class="bold">。水而死。汤又让瞀光曰：“知者谋之，武者遂之，仁者居之，古之道也。吾子胡不立乎？”瞀光辞曰：“废上，非义也；杀民，非仁也；人犯其难，我享其利，非廉也。吾闻之曰，非其义者，不受其禄，无道之世，不践其土，况尊我乎！吾不忍久见也。”乃负石而自沉于庐</span><span class="kt_">一作卢。</span><span class="bold">水。</span><span class="kt_">陇上曰</span>[img class="s-pic"[$:/02714.jpeg]]<span class="kt_">，陇中曰亩。</span></p>

  <p class="calibre1"><span class="bold">昔周之兴，有士二人处于孤竹，曰伯夷叔齐。二人相谓曰</span>：“<span class="bold">吾闻</span><span class="bold">西方有人，似有道者，试往观焉。”至于岐阳，武王闻之，使叔旦往见之，与之盟曰：“加富二等，就官一列。”血牲而埋之。二人相视而笑曰：“嘻！异哉！此非吾所谓道也。昔者神农之有天下也，时祀尽敬而不祈喜；其于人也，忠信尽治而无求焉。乐</span><span class="kt_">音洛。</span><span class="bold">与政为政，乐与治为治，不以人之坏自成也，不以人之卑自高也，不以遭时自利也。今周见殷之乱而遽为政，上谋而下行货，阻兵而保威，割牲而盟以为信，扬行以说</span><span class="kt_">音悦</span><span class="bold">。众，杀伐以要利，是推乱以易暴也。吾闻古之士，遭治世不避其任，遇乱世不为苟存。今天下暗，周德衰，其并</span><span class="kt_">音傍，去声</span><span class="bold">，乎周以涂吾身也，不如避之以洁吾行。”二子北至于首阳之山，遂饿而死焉。若伯夷叔齐者，其于富贵也，苟可得已，则必不赖。高节戾行，独乐其志，不事于世，此二士之节也。</span><span class="kt_">孤竹国在辽西令支县，今永平有肥如冢。《论语》疏：姓墨胎，名智允。</span></p>

  <p class="calibre1">《庄子解》卷二十八终</p>